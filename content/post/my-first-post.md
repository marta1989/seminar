---
title: "Inskrypcja honoryfikacyjna dla Tation"
description: "Najbliższe seminarium"
date: 2018-10-19T20:54:31+01:00
draft: false
tags:
- inskrypcje
- Żydzi
- Azja Mniejsza
---

Dnia 25 października na seminarium późnoantycznym wystąpi Paweł Nowakowski z referatem pt. "Inskrypcja honoryfikacyjna dla Tation w świetle nowszych źródeł do historii Żydów w południowej Eolii w późnym antyku". 

Abstrakt wystąpienia:

> Moje wystąpienie rozpocznę od prezentacji projektu, który realizuję obecnie wspólnie z kolegami z Dokuz Eylül Üniversitesi w Izmirze, dotyczącego edycji i reedycji z komentarzem inskrypcji późnoantycznych i bizantyńskich z kilku tureckich muzeów (Izmir, Ödemiş, Fethiye k. Ölüdeniz i inne). Następnie przedstawię nowe perspektywy dla badań historii Żydów w południowej Eolii, stworzone przez inskrypcję dokumentującą zakup grobu w okolicy Larissy w Eolii, opublikowaną w 2007 r. przez Hasana Malaya, a obecnie przechowywaną w Muzeum Archeologicznym w Izmirze. W szczególności zamierzam wznowić dyskusję na temat identyfikacji miejsca działania Tation, kobiety uhonorowanej złotym wieńcem i proedrią przez Żydów z Phokai lub Kyme za jej działalność euergetyczną (IJO II 36; prawdopodobnie III w. n.e.).
